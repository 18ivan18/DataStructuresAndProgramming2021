## Задача 1. 
“HTML-подобен” документ наричаме текстов документ, съставен от отварящи тагове от типа <tagname> и затварящи тагове от типа </tagname>. Между таговете може да има произволни комбинации и символи, с изключение на символите ‘<’ и ‘>’. Например:
```
<html>
    <head>
        <title>Писмен изпит по СДП</title>
    </head>
    <body>
        <h1>Вариант 1</h1>
    </body>
</html>
```
Имената на таговете могат да се състоят единствено от малки латински букви. 

Казваме, че </tag> “затваря” <tag>, ако го следва в документа и между тях няма друг отварящ таг със същото име. 

Даден таг наричаме “затворен”, ако за него има таг, който го затваря. 

Документът е правилно построен, ако между никой отварящ таг <tag> и затварящия му таг </tag> няма незатворени тагове. Документът от примера е правилно построен. Следният документ не е правилно построен “<tag><wrong></tag></wrong>”.

Даден таг <child> наричаме “вложен” в таг <parent>, ако <child> се отваря преди <parent> да е затворен.

Съдържание на таг наричаме свободния текста (без тагове) между отварянето и затварянето му, като новите редове са премахнати. 

Листо в документа наричаме тези тагове, които нямат вложени тагове (title и h1 от примера). 

За  HTML-подобните документи съдържание е позволено да имат само листата.

Да се отвори тектов файл с име “doc.html”, създаден по описаните правила, и на стандартния изход да се изведе correct/incorrect в зависимост от това, дали е правилно построен. 
Да се изведат на стандартния изход съдържанията на всички листа в документа, всяко на нов ред.

## Задача 2.
Да се дефинира шаблон Counter<T>, който реализира “преброител” на елементи от тип T. Преброителят се инициализира с нулева бройка за всички елементи от тип T и позволява да се “добавя” и “премахва” по един брой от даден елемент x на T. Шаблонът да дефинира следните операции:

- operator +=: увеличава  броя на елемента x;
- съответен оператор +;
- count: Връща колко елемента имат брой, различен от 0;
- оператор за индексиране [x], дава броя на x;
- operator + за събиране на два брояча (бройките на резултатния брояч са сумите на бройките на изходните броячи).
```
Например: 
Counter<int> c; c+=0; c+=0; std::cout << c[0] << “,” << c[1];
ще изведе на стандартния изход “2,0”, защото имаме два броя нули и нула броя единици.
```
Класът да не налага ограничение за количеството елементи, които могат да бъдат представени. Пълен брой точки ще получите при използване на подходяща структура от данни с добра сложност на най-важните операции.

## Задача 3.
Към решението на задача 1 да се добавят следните възможности:

3. “Дълбочина” на таг наричаме броя на таговете, в които тага в вложен. Дълбочината на html е 0, а на h1 е 2. Да се създаде документ “doc-pretty.html”, със същото съдържание като “doc.html”, но такъв че:
Всеки отварящ и затварящ таг е на нов ред, освен затварящите тагове на листата.
Всеки отварящ и затварящ таг с дълбочина d се предшестват от точно 4*d на брой интервала (освен затварящия таг на листата)
Съдържанието на всяко листо е на същия ред като отварящия и затварящия му таг
Премахнати са всички листа, чието съдържание е празен низ
Примерният документ е изведен в описания формат.
4. При прочитането на файла да се извеждат събщение за следните грешки, като се изведе и името на засегнатия таг
- Име на таг не е съставено само от малки латински букви
- Затваря се родителски таг, преди да е затворен вложен таг
- Затваря се таг, който не е отворен
- Има съдържание, различно от интервали и нови редове, в таг, който не е листо
- В документа има отворен таг, който не е затворен

## Задача 4. 
Разглеждаме ориентиран граф, чиито върхове са представени с числата от тип int [0,...,N-1], където N <= 100 се въвежда от стандартния вход:
- Да се реализира вход на графа от стандартния вход. Вътрешното представяне е по ваш избор
- Двупосочен път в ориентиран граф наричаме път, в който всяко ребро има обратно, т.е. огледалният образ на пътя също е път в графа. Да се напише булева функция twoWayN с параметри length и n, която проверява дали в графа съществува ацикличен път с дължина поне length, започващ от върха n, който е двупосочен
- Използването на функцията да се демонстрира с работеща програма
